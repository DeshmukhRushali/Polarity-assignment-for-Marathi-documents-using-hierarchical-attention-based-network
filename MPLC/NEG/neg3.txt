आग्र्याचा ताजमहाल पाहण्यासाठी देश-विदेशातून येणारे लाखो पर्यटक जणू भारतात येऊच नयेत अशी भारत सरकारने सोय केलेली आहे . प्रथमतः पर्यटकांवर लादली गेलेली बंधने , पैसे लुबाडायला बसलेले टूर गाईड्स , महिलांसाठी धोकादायक ठरणार्‍या गल्ल्या आणि त्यावर मात करणारे सरकारी औदासिन्य येथे बघायला मिळते . स्लमडॉग मिलिअनेअर चित्रपटात दाखवलेली कथा येथे प्रत्यक्षात अनुभवावी लागते तेव्हा ती तितकी मनोरंजक वाटत नाही . लुटारू हॉटेल मालकांविषयी तर बोलायलाच नको . 