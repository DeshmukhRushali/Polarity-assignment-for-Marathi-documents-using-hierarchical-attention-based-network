संजय गांधी राष्ट्रीय उद्यान , मुंबईमधील एकमेव संरक्षित जंगल पाहायला गेलं की लक्षात येते ते कितपत संरक्षित आहे . 'टायगर सफ़ारी’ आणि ’लायन सफ़ारी’ साठी बसमधून निघालं की बस बरोबरच शरीरातील प्रत्येक हाडाचा खुळखुळा होतो . सिंहांची दुर्दशा बघवत नाही . आलेल्या लोकांना पाहायला मिळावं म्हणून त्यांच्यावर पाणी ओतून त्यांना बाहेर काढण्यात येते . अशा वेळी त्यांच्याबद्दल कुतूहल वाटण्याऐवजी कीव येते . हे उद्यान म्हणजे गैरसोयींचे जंगलच जणू . 