विक्षिप्त चांद्रीय भूरचना आणि विशाल एटलांटिकपासून चक्रव्यूहासारख्या गुंफा आणि स्फटिकासारखे निर्मळ जलमार्ग यातून आयर्लंडच्या चित्तथरारक सौंदर्याचा शोध घ्या . थबकवणारी नाट्यमयता असणार्‍या बुरेनच्या अद्वितीय रमणीय भूप्रदेशात वळणे घेत जाणार्या प्रवाहात खळखळत्या झर्‍यांच्यामध्ये असणारे मैलांवर पसरलेले चुनखडीचे दगडाचे स्तर हे सर्व समाविष्ट आहेत . कॉजवे ( युनेस्कोने जागतिक वारसा जाहीर केलेले स्थळ ) म्हणजे अंत्रिम पठाराच्या कपारीपासून थेट समुद्रापर्यंत असणारा घट्ट बसाल्टच्या स्तंभांचा एक भुरळ पाडणारा संग्रहच आहे . उत्कृष्ट नैसर्गिक देखावे , प्रचंड संख्येतील वन्यजीवन आणि मधे मधे असणार्‍या सुंदर गावांनी समृद्ध झालेला शेन्नोन अर्ने जलमार्ग युरोपमधला प्रवास करण्यायोग्य असा सर्वात लांब जलमार्ग आहे आणि निसर्गप्रेमी , बोटिंगची हौस असणारे आणि शांत जीवन पसंत असणार्‍यांसाठी तो स्वर्गच आहे . एकाकी आणि दूरवर असणारी , आयर्लंडची बेटे पौराणिक सौंदर्य ध्वनित करतात आणि सर्वांपासून दूर सुट्टी घालविण्याच्या शोधात असणार्‍यांसाठी उत्कृष्ट अज्ञात ठिकाणे आहेत . 