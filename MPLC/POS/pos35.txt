संध्याकाळची रोषणाई ह्या किनाऱ्यांला वलयांकित मोहक वातावरण देऊन जाते . कोझिकोड समुद्रकिनारा , तेथील अद्भुतरम्य दीपगृह आणि दोन शतकांपूर्वीचे पडझड झालेले धक्के , अशा जुन्या काळातील आकर्षणांनी परिपूर्ण आहे . वायपीन बेटाला सीमांकित करणारा 'चेराई ' किनारा ( एर्नाकुलम शहरापासून ४५ किलोमीटर ) हा येथील नारळांच्या घनदाट राया व बंदरावरील मासेमारीसाठी असणारी जुन्या पद्धतीची चिनी जाळी ह्यांमुळे आकर्षक दिसतो . वरकल समुद्रकिनारा हा ( तिरुवनंतपुरमपासून ५४ किलोमीटरांवर ) तेथे मिळणाऱ्या मोहक एकांतामुळे सागरप्रेमींचा आवडता आहे . वरकल हे औषधी पाण्याचे झरे आणि मालिश ह्यांसाठी प्रसिद्ध आहे . वरकल समुद्रकिनारा हा प्राचीन 'श्री जनार्दन स्वामी ' मंदिरामुळे हे हिंदूंचे एक महत्त्वाचे तीर्थस्थानही आहे . 'कोवलम'चा समुद्रकिनारा ( तिरुवनंतपुरमपासून १६ किलोमीटर दक्षिणेस ) हे बहुधा मलबारच्या समुद्रकिनाऱ्यावरील सर्वांत प्रसिद्ध असे ठिकाण आहे व बऱ्याच जणांनी ते भारताचे सर्वांत सुरेख आणि काही अविस्मरणीय अनुभव देणारे असे मानले आहे . 