आरक्षण ही या देशाच्या विकासाला, प्रगतीला, गौरवाला, स्वाभिमानाला, स्थैर्याला, सुरक्षिततेला, एकतेला लागलेली एक कीड आहे...अगदी कर्करोगासारखी ! तेव्हा अशी कीड संपूर्णपणे उपटून टाकण्यासाठी मराठा समाजाने अशी आंदोलने केली असती तर त्याला संपूर्ण देशातील सर्वधर्मीय जनतेने सक्रीय पाठिंबा दिला असता. पण असे न करता, आम्हालाही आरक्षण हवे अशी मागणी करून मराठा समाजाने आपल्या देशाच्या वरील वैशिष्ठ्यांवर आणखी एक घाव घातला आहे. "सकाळ" सारखी प्रसारमाध्यमेही या आंदोलनाला बाजारू प्रसिद्धी देऊन त्याचे उदात्तीकरण करत आहे. जातीच्या नावावर आरक्षण घेणे ही काही अभिमानाची, गौरवाची बाब नाही. उलट परिस्थितीच्या डोक्यावर पाय देऊन, "आम्ही लाथ मारू तेथे पाणी काढू" असा महाराष्ट्रीय बाणा दाखवण्याऐवजी, काही टीनपाट, कणाहीन आणि जनमानसात कसलाही पाया नसलेल्या बुद्रुक नेत्यांच्या नादी लागून, हिंसाचार करून, जाळपोळ करून, सार्वजनिक संपत्तीची विधूळवाट लावून, मराठा समाज, जनमानसामध्ये आपलीच प्रतिमा खराब करून घेत आहे. मराठा समाजाच्या सर्व जुन्या-जाणत्या नेत्यांनी याची दखल घेणे अत्यावश्यक आहे.
